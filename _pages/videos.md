---
title: "Видеоклипове"
layout: page
permalink: "/videos.html"
image: "/assets/images/screenshot.jpg"
comments: true
---

<h2 style="text-align: center;"> 05: Ние Българите – Един разказ за доброто</h2>

<iframe style="width:100%;" height="560" src="https://www.youtube.com/embed/x387bAMn5QQ" frameborder="0" allowfullscreen></iframe>

Преди няколко месеца за първи път срещнах Илия Божилов – на изборите в Маастрихт, които се проведоха в дома му. Изненадах се, че гласувме у тях – десетки, стотици хора минаха през хола му онзи ден. След това разбрах и друго за него – дълги години чрез своя фондация той помага на дом за деца в с. Горски Сеновец.

Кой е този човек? Защо прави тези неща за България? – това бяха въпросите, които започнах да си задавам в последствие. С тези въпроси започва и настоящият документален филм и свършва с нещо, което стои над всичко останало в живота ни – резултата от доброто дело. Радвам се, че успях да се запозная с Ицо и Ели, които бяха на гости в Маастрихт за една седмица.

Ицо и Ели са „децата“, на които Илия дълги години е помагал, „децата“, които вече взимат живота си в свои ръце и гонят своите собствени успехи. С това ви оставям да изгледате филмът „Един разказ за доброто“, с надеждата, че след него ще бъдете една идея по-вдъхновени да помагате на хората с по-малки шансове от другите. Защото нивото на развитие на едно общество може много лесно да се разбере по отношението му към по-слабите и по-уязвимите индивиди в него.



<h2 style="text-align: center;"> Тракийското селище край село Васил Левски</h2>

<iframe style="width:100%;" height="560" src="https://www.youtube.com/embed/iy8qQ3p_hb4" frameborder="0" allowfullscreen></iframe>

Какви останки от тракийско селище се намират в местността на село Васил Левски? Защо нищо не се случва там от години и обекта е изоставен на произвола на съдбата?
Защо почти никой не знае, че на 3 км. от селото, изследователи смятат, че са открили първия царски дворец по нашите земи и един от най-древните храмове?

Тракийското селище край с. Васил Левски е един от многото обекти свързани с древното ни минало, за които държавата или прави изключително малко или ги е оставила на произвола на съдбата.
Мисля, че всеки един от нас трябва да се вълнува от миналото си и да не допуска подобни археологически открития да тънат в забвение.



<h2 style="text-align:center;"> 04: Ние Българите - Българските студенти в чужбина (част 2)</h2>

<iframe style="width:100%;" height="560" src="https://www.youtube.com/embed/cFS62o8M_No" frameborder="0" allowfullscreen></iframe>

В новия епизод от поредицата „Ние Българите“ представям втората част на българските студенти в чужбина. Този път разговарям със Стефан и Велислав, които съвсем наскоро са се върнали от обмените си в САЩ и Франция.

Темите, които дискутираме в новия епизод са по-различни от предходния. Част от въпросите, на които даваме отговор са:

Какъв е животът в различните щатове в Америка? Има ли голяма разлика между нощния живот в България и чужбина? Защо е важно човек да прекара няколко месеца в друга държава докато е млад? Какви важни уроци можем да научим когато сме на ново място?

Надявам се да ти бъде интересно! Ще се радвам да прочета какво мислиш по темата долу в коментарите!



<h2 style="text-align: center;"> 03: Ние Българите - Българските студенти в чужбина (част 1)</h2>

<iframe style="width:100%;" height="560" src="https://www.youtube.com/embed/JGj433cl30w" frameborder="0" allowfullscreen></iframe>

Да заминеш да учиш в друга държава е трудно решение и много фактори повлияват на един млад човек, когато е изправен на този кръстопът. Поради тази причина реших да се срещна с няколко български студенти в Маастрихт, Холандия и да споделя с теб техните преживявания.

С това се надявам да помогна на зрелостниците да имат повече информация, когато решават къде да продължат образованието си и също така да дам друг поглед над живота далече от Родината. 
В новия епизод от поредицата „Ние Българите“ представям живота на Мартин и Никол, които вече няколко години живеят извън България.

В това интервю ще откриеш въпроси свързани с различни теми – от заплащането и образованието в Западна Европа до приятелите и социалния живот в страни като Холандия и Германия.



<h2 style="text-align:center;"> 02: Ние Българите - Какво знаят чужденците за България?</h2>

<iframe style="width:100%;" height="560" src="https://www.youtube.com/embed/BRuLM1rKCQA" frameborder="0" allowfullscreen></iframe>

Във втория епизод от поредицата „Ние българите“ представям няколко чужденци, които попитах какво знаят за България.

Кадрите са заснети в Маастрихт, Холандия, а хората са избирани на произволен принцип. Надявам се да ви хареса видеото и да ви даде поглед над това какво знаят другите народи за нас.
Няма да коментирам повече, защото искам сами да видите кои сме ние българите през очите на чужденците.



<h2 style="text-align: center;"> 01: Ние Българите - Един изминал живот</h2>

<iframe style="width:100%;" height="560" src="https://www.youtube.com/embed/pPiZklrk5vg" frameborder="0" allowfullscreen></iframe>

Преди месец, когато бях в България, грабнах камерата и реших да отида на гости при прабаба ми.

Натиснах червеното копче и започнах да си говоря с нея. Докато се наслаждавах на невероятно простичката и вкусна манджа, която беше наготвила, аз слушах какъв живот бе изживяла тази възрастна жена – живот с болка, с много труд и почти никакво щастие.

С този видеоклип поставям началото и на новата ми поредица „Ние Българите“, чиято цел е да представи нас българите такива каквито сме – и с хубавото и с лошото, което присъства в ежедневието ни, с вдъхновяващото и трагичното в живота.
